<!DOCTYPE html>
<html lang="en">
<head>
	<meta charset="UTF-8">
	<meta name=viewport content="width=device-width, initial-scale=1">
	<link href="https://fonts.googleapis.com/css?family=Amatic+SC" rel="stylesheet">
	<link rel="stylesheet" href="style.css">
	
	<script src="https://ajax.googleapis.com/ajax/libs/jquery/3.2.1/jquery.min.js"></script>
	<title>Borba dvaju svjetova</title>
</head>
<body>
	<div class="container">
		<div class="heading">
			<h1>Borba dvaju svjetova</h1>
		</div>
		<div class="content">
			<h2>Uvod</h2>
			<p>Sve ima svoje prednosti i mane, te je upravo zbog toga nekada teško donijeti odluku. Ako uzmemo npr. neku jednostavniju stvar kao što je frekvencija kupovine auta. Neki će reći da se više isplati kupovati novo auto svakih 5 godina, dok će neki reći da je bolje voziti ga do samog kraja, dokle god ide i tek onda kupiti novo.</p>
			<p>S druge strane postoje i puno bitnije stvari i odluke koje mogu uvelike utjecati na život jedne osobe. Jedna takva stvar će biti i tema današnje usporedbe, a to je odabir palačinkarnice. Ponukan raspravom između dvoje kolega na poslu, odlučio sam istražiti koja palačinkarnica doista zaslužuje pohvalu ili pokudu koja se iznosi na njen račun.</p>
			<p>Pa počnimo.</p>
			<h2>Vanilla restaurant</h2>
			<p>22.03.2018. oko 20h, sam ušetao u prostore gore navedene palačinkarnice. Ono što sam prvo primjetio, je bio vrlo prikladno uređen interijer. Sve je bilo u nekako pastelnim bojama, toplo, a opet prostrano i dovoljno načičkano sa raznim drangulijama da odaje dojam neke spontanosti i opuštenosti. Ono što bih posebno izdvojio su kolači koji vise sa stropa, jer su kolači i vise odozgo, a to još nigdje drugdje nisam vidio. Svakako plus za originalnost. Ono što mi nije bio plus je dvosjed koji se činio da je dosta mekan, a zapravo nije.</p>
			<p>Naručio sam palačinku sa sljedećim sastojcima: Nutella, banana, preljev od jagode, Oreo keksi, Kinder maxi king i sladoled od čokolade. </p>
			<img src="resources/IMG1979.JPG"/>
			<p>Kao što vidite na slici, banane ima 3 kriškice, a sladoled je polurastopljen. Palačinka je bila jedva mlaka i čak malo žilava. Barem da je bila malo topla, to bi dosta popravilo dojam, samo me baš zanima kako bi se tek onda sladoled proveo. I kao što vidite na slici, nikakvog crvenog preljeva nema, što bi indiciralo nekakvu jagodu. To je zato što nisam dobio preljev od jagode, nego od čokolade, što je još ekstra pridonijelo slatkosti ove već ionako preslatke palačinke (što priznajem da je moja krivica).</p>
			<p>Sve u svemu, ne mogu reći da sam se previše nauživao, pogotovo za 50-ak kuna koliko me ovo koštalo. Interijer je lijep i zbilja pridonosi ugođaju, ali sama palačinka, konobar kojeg smo dosta dugo čekali i koji zaboravi donijeti pribor za jelo, te gotovo smiješan iznos koji je palačinka koštala, nažalost u velikoj mjeri zasjenjuju i pozitivne stvari koje postiže ambijent.</p>
			<h2 class="rating">Ocjena: 6.8/17 Šalica mlijeka</h2>
			<h2>Brownie wall</h2>
			<p>Sljedećeg dana, 23.03.2018. oko 21h, sam odlučio okušati sreću na drugom mjestu. U prvi mah je bilo teško locirati lokaciju zato što je lokal dosta neupadljiv. Po broju ljudi koji se nalazio u lokalu se vidjelo da je dosta popularan, ali i dosta skučen. Mjesto na kojem sam sjedio je imalo sjedalo s obje strane, tako da sam osjetio svaki pokret osobe koja je sjedila iza mene, što je znalo biti malo nelagodno, u najmanju ruku. Da nastavim vezano uz prostor, nije bilo mjesta na koje bih mogao odložiti jaknu i stvari pa sam bio primoran sve nekako nagurati iza sebe i ispod sjedala.</p>
			<p>Nakon svih tih uvodnih aktivnosti i odabira sastojaka za palačinku sam morao otići do pulta te naručiti jer konobari ne primaju narudžbe. Meni osobno nije predstavljalo neki problem zato što je lokal toliko mali da je od bilo kojeg stola do pulta maksimalno 4 koraka i sve je bilo dosta brzo riješeno, pa zapravo ni ne predstavlja neku veliku gnjavažu.</p>
			<p>Naručio sam palačinku sa sljedećim sastojcima: čokolada, banana, preljev od šumskog voća, Oreo keksi i sladoled od čokolade. </p>
			<img src="resources/IMG1981.JPG"/>
			<p>Već prvim pogledom na sliku se može vidjeti razlika u palačinkama i sastojcima. Netko će možda reći da se radi o razlici u ukusu, ali sumnjam da itko može odgovorno i ozbiljnog lica tvrditi da prva palačinka izgleda bolje. Jer ne izgleda, niti je boljeg okusa. Punija je, finija, čak bih i rekao da su sastojci kvalitetniji. Palačinka je jednostavno bolja u svakom pogledu. Bio bih zadovoljan da sam ju platio i 50kn koliko je koštala u Vanilla restaurantu, ali sam ju platio 34kn, što je veliki plus za ovu palačinkarnicu.</p>
			<p>Brownie wall sa svim svojim nedostacima u konačnici pruža puno bolje iskustvo palačinkarnice upravo zbog puno bolje palačinke. Sve ovo prethodno navedeno gotovo da padne u zaborav kad vam posluže palačinku. U konačnici postoji li bolji argument za palačinkarnicu, od odlične palačinke?</p>
			<h2 class="rating">Ocjena: 14.7/21 Kolača na stropu</h2>
			<h2>Concussion</h2>
			<p>Kada podvučem crtu ispod ovog malog istraživanja, ovo je kao da uspoređujete dva auta od kojih je jedno skuplje, a lošije, a drugo jeftinije, a bolje? Dobro ovo skuplje je dosta ljepše, ali i jeftinije ima svoju draž. Tako da vaše preference igraju ulogu u svemu tome, no ako vam je ambijent bitan, onda radije odite u neki fini restoran i pojedite nešto kak spada.</p>
			<h2 class="rating">Ocjena recenzija: 0/20 Ministarstava RH</h2>
		</div>
	</div>
</body>
</html>